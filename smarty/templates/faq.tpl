{extends file="layout.tpl"}

{block name=title}
NapišteJim.cz - otázky a odpovědi
{/block}

{block name=body}
<h1>Otázky a odpovědi</h1>

<h3>1. Jak vyhledám komu chci napsat?</h3>

NapisteJim.cz nabízí DVĚ různé možnosti jak najít "svého" politika:

<p>- podle vaší adresy – stačí zadat do vyhledávacího políčka i fragment vaší adresy a zobrazí se vám seznam poslanců a senátorů, seřazených pěkně podle vzdálenosti jejich oficiálního kanceláře od zadaného místa
</p><p>
- podle politické strany, výborů nebo komisí, ve kterých působí – víte už předem, že chcete napsat poslancům nebo senátorům z konkrétní politické strany a nezáleží vám na tom, odkud jsou? Nebo vás zajímá konkrétní téma? Pak klikněte na nápis ‚Rozšířené hledání‘ pod vyhledávacím políčkem
</p>

<h3>2. Proč si mohu vybrat jen tři adresáty?</h3>
<p>
Aplikace NapisteJim.cz je vybudována s úmyslem podpořit osobní komunikaci občanů s politiky, nikoli sloužit jako brána pro masové uniformní kampaně, kdy se hromadně obešle celý parlament univerzální zprávou.
</p><p>
Samozřejmě budeme podporovat snahy dalších neziskových organizací, takže se směle inspirujte – třeba u NašiPolitici.cz, Oživení, Transparency International, Hnutí Duha a dalších… ale pište za sebe a piště osobně
</p><p>
Jakkoli v naší zemi neplatí, že by určitý poslanec měl zodpovědnost pouze a výlučně za konkrétní region, i v České republice volíme regionálně. Nejvíce vám tak budou pravděpodobně naslouchat ti politici, kteří kandidovali ve vašem volebním obvodě, protože budou chtít být zvoleni znovu. Navíc, jako zástupci tohoto obvodu v parlamentu pro něj pravděpodobně budou moci nejvíce udělat. Kdo ví, možná zjistíte, že ‚váš‘ poslanec má kancelář přímo ‚za rohem‘ :-)
</p>

<h3>3. Proč musím vyplňovat svou e-mailovu adresu</h3>

<p>Ze dvou důvodů:
</p><p>
Za prvé proto, aby vám na váš e-mail mohla přijít odpověď od daného politika. Pokud zprávu neoznačíte jako veřejnou, odpověď přijde pouze Vám.
</p><p>
Za druhé před odesláním e-mailu politikovi Vás požádáme o kliknutí na aktivační link, který pošleme na Vaši e-mailovou adresu (viz níže). Jde o prvek, který snižuje zneužití systému. Chceme mít jistotu, že zprávy odesílají lidé z masa a kostí a nikoli spammovací roboti.
</p>


<h3>4. Jak mu/jí napíšu zprávu?</h3>

<p>Jakmile budete mít vybraného 1-3 politiky nebo političky, kterým chcete napsat, klikněte na ‚Napište jim!‘. Budete přesměrováni na další stránku s jednoduchým textovým oknem, kde můžete formulovat svou zprávu. Když budete s textem spokojeni, klikněte na ‚odeslat‘.
</p><p>
Zbývá jeden poslední krok. Na vaši e-mailovou adresu, kterou jste vyplnili v předchozích krocích bude odeslán automatický e-mail s potvrzujícím odkazem. Stačí na něj kliknout a vaše zpráva pro politika byla právě odeslána.
</p>


<h3>5. Proč vracíme zpátky e-maily s vulgárním obsahem?</h3>

<p>I když o sobě uvádíte některé údaje, pořád je ještě odeslání zprávy politikovi prostřednictvím NapisteJim.cz poměrně anonymní záležitostí, kterou je možné zneužít odesíláním mnohem vulgárnějších sdělení než dopisem nebo dokonce tváří v tvář. 
</p><p>
Abychom zabránili tomuto zneužívání, zabudovali jsme systém, který automaticky kontroluje zprávy z tohoto hlediska. Pokud vaše zpráva systémem neprojde, bude Vám vrácena zpátky. Máte následně možnost ji opravit a znovu odeslat. 
</p><p>
Pokud se budete domnívat, že například Váš e-mail obsahuje jenom jedno slovo, které vadí automatickému systému a je oprávněné a pro kontext důležité, můžete nás kontaktovat <a href="/contact">zde</a> a můžeme se domluvit na individuální výjimce.
</p>



<h3>6. Ochrana osobních dat</h3>

<p>Aby aplikace mohla fungovat, musí uložit vaše jméno a e-mailovou adresu.
</p><p>
Pokud si zvolíte, že vaše zpráva bude veřejná, zobrazí se v přehledu odeslaných zpráv a u ní bude i vaše jméno.
</p><p>
Na rozdíl od jména vaši e-mailovou adresu zásadně zveřejňovat nebudeme, ani ji nikdy nepředáme dalším stranám. Jediný, kdo ji uvidí, je adresát vašeho 
e-mailu, aby vám mohl odpovědět.
</p><p>
Použitím aplikace souhlasíte s výše uvedeným skladováním osobních dat.
</p>





<h3>7. Proč nemohu napsat třeba ministrovi, hejtmanovi nebo krajskému zastupiteli?</h3>

<p>I když v KohoVolit toho děláme spoustu užitečného (mrkněte se třeba na naše předvolební kalkulačky nebo na analýzu aktivity poslanců), nezvládáme všechno najednou.
</p><p>
Plánujeme aplikaci postupně rozšiřovat a prvními kroky budou právě vláda a krajská zastupitelstva. Chtěli byste nám s tím pomoci? <a href="/contact">Kontaktujte nás!<a/> Nebo můžete na vývoj přispět <a href="/support">zde</a>. 
</p><p>
Můžeme do systému ale přidat i úplně malou obec, pokud o to někdo projeví zájem a dodá nám e-mailové kontakty na místní zastupitelstvo – pro tuto možnost nás opět <a href="/contact">kontaktujte</a>
</p>


<h3>8. Proč nedoporučujeme posílat předpřipravené e-maily</h3>

<p>Aplikace NapisteJim.cz je vybudována s úmyslem podpořit osobní komunikaci občanů s politiky, nikoli sloužit jako brána pro masové uniformní kampaně, kdy se hromadně obešle celý parlament univerzální zprávou.
</p><p>
Také od politiků samotných máme zprávy, že se spíše zamyslí nad 5 autentickými, reálně psanými zprávami, než nad 50 identickými.
</p><p>
Navíc, i když politik má k ruce asistenty, kteří mu pomáhají vyřizovat poštu, zpráv chodí velké množství. Pokud si má vybrat komu odpovědět a tím s ním navázat určitý dialog, odpoví spíše lidem, které skutečně zajímá konrétní oblast a dali si práci s formulací dopisu, než těm, co pouze překopírovali text a klikli na ‚odeslat‘.
</p>


<h3>9. Co je cílem projektu a kdo je za tím?</h3>

<p>Cílem této aplikace je vytvořit živou platformu pro elektronickou komunikaci mezi občany a politiky. 
</p><p>
O tom, jak projekt vzniknul a o KohoVolit.eu – zastřešující organizaci, se více dočtete zde
</p>


<h3>10. Mají politici povinnost mi odpovědět?</h3>

<p>Ne, ze zákona (na rozdíl například od určených státních institucí) volení zastupitelé tuto povinnost nemají. Existují ale způsoby jak ocenit dobrou práci nebo naopak vyjádřit svou nespokojenost
</p><p>
Přímo na NapisteJim.cz pro to budeme využívat následující kanály: Pokud označíte svou zprávu jako veřejnou, bude na NapisteJim.cz zobrazena a bude u ní indikováno zda adresát odpověděl či nikoli. Pokud odpověď nedorazí, budeme po dvou týdnech politika urgovat opakovaně odeslanou zprávou.
</p><p>
Pokud zprávu označíte jako soukromou, pouze vy budete vědět jestli vám adresát odpověděl. Po dvou týdnech vám proto pošleme e-mail, kde se vás zeptáme, jestli vám byla doručena odpověď. Stačí jednoduše kliknout na jeden ze dvou odkazů v těle e-mailu.
</p><p>
Data z veřejného zobrazení e-mailů a ze zaslaných dotazníků budeme využívat k sestavování tabulek poslanců, senátorů a stran podle toho, jak odpovídají na dotazy občanů a výsledky budeme medializovat.
</p>


<h3>11.  Co když mi neodpoví?</h3>

<p>Ze zákona tak politici učinit nemusí (viz otázka č. 9). Jsou ale i jiné kanály, které můžete zkusit využít pro vyřešení svého problému:
</p><p>
- zkuste daného poslance kontaktovat v jeho regionální kanceláři, na webu poslanecké sněmovny naleznete adresu a často i telefonní číslo. V regionech bývají poslanci vždy v pondělí
</p><p>
- zkuste kontaktovat jiného poslance ze svého regionu nebo svého senátora
</p><p>
- kontaktujte místní pobočku jeho politické strany a žádejte odpověď přes ně
</p><p>
- pokud jste zkusili předchozí kanály, napište místnímu deníku nebo 
regionálním mutacím deníků celostátních o vaší kauze
</p>


<h3>12.  Mohu si zkontrolovat celou svou zprávu ještě před odesláním?</h3>

<p>Ano, váš text bude zobrazen v e-mailu s aktivačním odkazem.
</p>




<h3>13. Na jaké adresy jsou e-maily posílány?</h3>

<p>Využíváme databázi Poslanecké sněmovny České Republiky. Tato databáze je s naší propojená dynamicky, takže denně přijímáme změny tam učiněné. Tímto způsobem můžeme garantovat, že e-mailové adresy jsou aktuální
</p>

<h3>14. Mohu se spolehnout, že zpráva byla odeslána?</h3>

<p>Na 99%. Propojenost naší e-mailové databáze s databází Poslanecké sněmovny zaručuje, že e-maily poslanců a senátorů jsou aktuální. Náš systém nám navíc ohlásí naprostou většinu možných technických komplikací. 1% necháváme pro případ vpádu UFO nebo jiných nepředvídaných problémů
</p>


<h3>15. Mohu stornovat svou zprávu?</h3>

<p>Dokud je ve fázi textového okna, jednoduše neklikejte na ‚odeslat‘, ale vraťte se a zprávu upravte, nebo začněte úplně odznova.
</p><p>
Další možnost odstoupení máte, když vám přijde automatický e-mail s aktivačním odkazem – jednoduše ho nepotvrďte.
</p><p>
Za tímto bodem jsou však již vaše šance na odchycení zprávy mizivé… přesto nás můžete kontaktovat <a href="/contact">zde</a>
</p>



<h3>16. Mám nápad na podobnou aplikaci jako je NapisteJim.cz, můžete mi pomoci s jeho realizací?  Mohu použít váš software?</h3>

<p>Veškeré zdrojové kódy k NapisteJim.cz, stejně tak jako databáze dat jsou volně přistupné široké veřejnosti a kdokoli může vytvářet aplikace, které využívají naše data nebo kódy.
</p><p>
Každopádně, už ten fakt, že máte tenhle nápad vás činí zajímavým – chcete-li, kontaktujte nás <a href="/contact">zde</a> a možná se domluvíme na hlubší spolupráci!
</p>


<h3>17. Chci pomáhat NapisteJim.cz jako dobrovolník</h3>

<p>Super, ochotných lidí není nikdy dost! Základní možnosti spolupráce:
</p><p>
- zařazování dalších institucí a míst (hlavně zjišťování platných e-mailových kontaktů a jejich vkládání do databáze)
</p><p>
- programování a vymýšlení dalších ‚vychytávek' pro aplikaci
</p><p>
- navazování spolupráce s místními neziskovými organizacemi pro docílení tlaku na konkrétní politiky
</p><p>
Zastřešující organizace KohoVolit.eu má na triku mnoho dalších zajímavých projektů, podívejte se se <a href="/about">zde</a> (o projektu)
</p>


<h3>18. Chci sdělit komentář, kritiku nebo pochvalu</h3>

<p>Těšíme se na vaše názory (viz <a href="/contact">kontakt</a>)
</p>



{/block}
